---
layout: default
title: 歌曲文案
parent: 文案
has_children: false
nav_order: 20250805
---

## Table of contents
{: .no_toc .text-delta }

1. TOC
{:toc}

## 歌曲文案大全
-------------------------

### 1、锦鲤抄

<br/>

文案：

宁武皇仁光九年锦文轩刻本《异闻录》载：

扶桑画师浅溪，居泰安，喜绘鲤。院前一方荷塘，锦鲤游曳，溪常与嬉戏。

其时正武德之乱，潘镇割据，战事频仍，魑魅魍魉，肆逆于道。兵戈逼泰安，街邻皆逃亡，独溪不舍锦鲤，未去。

是夜，院室倏火。有人入火护溪，言其本鲤中妖，欲取溪命，却生情愫，遂不忍为之。翌日天明，火势渐歇，人已不见。

溪始觉如梦，奔塘边，但见池水干涸，莲叶皆枯，塘中鲤亦不知所踪。

自始至终，未辨眉目，只记襟上层迭莲华，其色魅惑，似血着泪。

后有青岩居士闻之，叹曰：魑祟动情，必作灰飞。犹蛾之投火耳，非愚，乃命数也。


> 收集来源: [<<锦鲤抄>>](https://5sing.kugou.com/yc/1732420.html)

### 2、不老梦

<br/>


终南有坟，名不老。客奇之，问何故，言乃淮南翁主媗冢。

元光二年上巳，媗于渭水之滨遇振翊将军韩衿，悦之。明年，河水决濮阳，上发卒十万救决河，使衿督。媗送别，诉心意。衿以其年尚幼，婉拒之。

后三年，衿戍定襄，媗托尺素，书：妾已及笄。

复三年，媗随姊陵探长安，约结上左右。每逢衿，且喜且怯。

又三年，媗疾，久不愈。衿随大将军青击匈奴，媗恐不复见，追大军十余里，终力竭。呛血白衣，形销骨立。

元狩元年，淮南衡山事发，陵媗皆下狱。衿欲面之，叩未央宫，额血流地，上弗允。媗殒，衿亲葬于终南。后长安有歌曰：茔茔蔓草，岁岁不老；风雨如晦，死生为谁。

终南有坟，名不老。

> 主题：求而不得。 ——如果死亡可以选择，我希望是为爱而死。  收集来源: [<<不老梦>>](https://5sing.kugou.com/yc/3144562.html)


### 3、牵丝戏

<br/>

余少能视鬼，尝于雪夜野寺逢一提傀儡翁，鹤发褴褛，唯持一木偶制作极精，宛如娇女，绘珠泪盈睫，惹人见怜。

时云彤雪狂，二人比肩向火，翁自述曰：少时好观牵丝戏，耽于盘铃傀儡之技，既年长，其志愈坚，遂以此为业，以物象人自得其乐。奈何漂泊终生，居无所行无侣，所伴唯一傀儡木偶。

翁且言且泣，余温言释之，恳其奏盘铃乐，作牵丝傀儡戏，演剧于三尺红绵之上，度曲咿嘤，木偶顾盼神飞，虽妆绘悲容而婉媚绝伦。

曲终，翁抱持木偶，稍作欢容，俄顷恨怒，曰：平生落魄，皆傀儡误之，天寒，冬衣难置，一贫至此，不如焚，遂忿然投偶入火。吾止而未及，跌足叹惋。忽见火中木偶婉转而起，肃拜揖别，姿若生人，绘面泪痕宛然，一笑迸散，没于篝焰。

火至天明方熄。

翁顿悟，掩面嚎啕，曰：暖矣，孤矣。

> 来源: [<<牵丝戏>>](https://5sing.kugou.com/yc/2732572.html)

### 4、远行歌

<br/>

文案：

古传，某学道者曾随仙师远游，途经金陵城外，路见阴阳二灵木。

阳木叶离离，摇枝自奏角羽；阴木花戚戚，落瓣可分五音。

然阴木似蔽于阳木之下日久，叶零根摧，萎墮垂死。

仙师曰：此阳极而阴消也。欲阴木回春，唯伐阳木为琴，携行四方。

语未毕，身畔阳木自行尽脱枝桠，俯干而求为琴。

仙师感其心从之，得良琴，予名“远行”，取“人生天地间，忽如远行客”之意。

后学道者重回故地，误入幻境，非琴艺高绝者不可脱。查，竟系阴木所为。责之则泣告曰：吾身难为琴，然愿求良师，技成后长伴“远行”左右。学道者叹，恐伤人，遂以幻境助之。

> 来源: [<<远行歌>>](https://5sing.kugou.com/bz/2609250.html)



